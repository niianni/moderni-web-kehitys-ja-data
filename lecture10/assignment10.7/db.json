{
  "songs": [
    {
      "id": "e46d42c4-9536-4f96-8263-08bcff60ace0",
      "title": "Te laaksot, notkot, nouskaa",
      "lyrics": "1.\nTe laaksot, notkot, nouskaa,\nte vuoret, vaipukaa!\nJumalan kansan toivo\nnyt täyttymyksen saa.\nHän saapuu, kuninkaamme\nja rauhanruhtinaamme.\nSiunattu olkoon hän,\nken meille tuo elämän.\n\n2.\nLuoksesi, Siion, saapuu\nvanhurskas auttaja.\nTie vaattein, lehvin peitä\nja huuda riemusta.\nHänelle kiitos anna\nja laula: Hoosianna!\nSiunattu olkoon hän,\nken meille tuo elämän.\n\n3.\nTee tietä Kristukselle\nkeskelle kansojen,\nkun kaipaa ihmiskunta\njo päivää autuuden.\nSiis soikoon riemuisasti\nmaailman ääriin asti:\nSiunattu olkoon hän,\nken meille tuo elämän.\n\n4.\nEi saavu mahtavasti\nhän joukoin korskehin,\nvaan vastustajat kaikki\nhän kaataa kuitenkin.\nHän voittaa kärsimällä,\non Hengen miekka hällä.\nSiunattu olkoon hän,\nken meille tuo elämän.\n\n5.\nTorjutko Messiaasi,\noi kansa sokea,\nkun tästä maailmasta\nei ole valtansa?\nMaailma turhin toimin\ntaistelee omin voimin.\nSiunattu olkoon hän,\nken meille tuo elämän.\n\n6.\nIsänsä istuimelta\nhän kaiken vallan saa.\nHän Hengellänsä ohjaa,\nvalollaan valloittaa.\nJa valtakunta Herran\non vahva, voittaa kerran.\nSiunattu olkoon hän,\nken meille tuo elämän."
    },
    {
      "id": "32dc9176-6be1-4b72-bf90-2b007de3b465",
      "title": "Avaja porttis ovesi",
      "lyrics": "1.\nAvaja porttis, ovesi,\nkäy Herraas vastaan nöyrästi,\nkun itse taivaan kuningas\nsun tahtoo olla vierahas.\nSuo ilovirtes kaikua,\non siitä riemu taivaassa.\nNyt olkoon kiitos Jeesuksen,\nhän saapuu luokse syntisen.\n\n2.\nHyvyyden Jeesus myötään tuo\nja kaiken armon meille suo.\nKruununsa on vanhurskaus\nja valtikkansa laupeus.\nHän tuskat tuimat sammuttaa,\nvaivoista meidät vapahtaa.\nNyt olkoon kiitos Jeesuksen,\nhän saapuu luokse syntisen.\n\n3.\nAutuas kansa, kaupunki,\nkun Jeesus saapuu Herraksi.\nOn siellä rauha, rakkaus\nja uusi toivo, uskallus.\nHän tullessansa armon tuo\nja avun neuvoillansa suo.\nNyt olkoon kiitos Jeesuksen,\nhän saapuu luokse syntisen.\n\n4.\nAvaja porttis, ovesi,\nvalmista hälle itsesi.\nSun lamppus olkoon palava\nja valvo, Herraas odota.\nHän saapuu riemusaatossaan\nja sinut kruunaa armollaan.\nNyt olkoon kiitos Jeesuksen,\nhän saapuu luokse syntisen.\n\n5.\nKäy, Herra Jeesus, luokseni,\ntee sydämeeni majasi.\nSe täytä, Jeesus, armolla\nja asu aina minussa.\nTaivaaseen minut johdata,\nluonasi anna riemuita.\nJo kohta Herra saapuukin.\nNiin, aamen, Jeesus rakkahin."
    },
    {
      "id": "194dbb38-0882-4409-949e-93e28bb5684e",
      "title": "Hoosianna",
      "lyrics": "Hoosianna, Daavidin Poika,\nkiitetty olkoon hän!\nKiitetty Daavidin Poika,\njoka tulee Herran nimeen.\nHoosianna, hoosianna,\nhoosianna, hoosianna!\nKiitetty Daavidin Poika,\njoka tulee Herran nimeen."
    }
  ]
}